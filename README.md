# Help_Mate των HealthGuard Experimenters του ΠΣΠΘ
Δημιουργήσαμε φορητή συσκευή καρπού με μορφή ρολογιού χειρός με δυνατότητα αυτόματης ανίχνευσης επικίνδυνων καταστάσεων, όπως καρδιακά επεισόδια, πτώσεις ή χαμηλά επίπεδα οξυγόνου, μέσω εξελιγμένων αισθητήρων ζωτικών λειτουργιών. Σε περίπτωση ανίχνευσης κινδύνου, ο χρήστης λαμβάνει ειδοποίηση 15 δευτερολέπτων για ακύρωση, διαφορετικά ενεργοποιείται αυτόματη αποστολή ειδοποίησης και κλήση βοήθειας σε προεπιλεγμένους αριθμούς μέσω του συνδεδεμένου κινητού τηλεφώνου. Η συσκευή διαθέτει OLED οθόνη για άμεση εμφάνιση δεδομένων, προσφέροντας αίσθημα ασφάλειας σε ηλικιωμένους, άτομα με χρόνιες παθήσεις, εργαζόμενους σε επικίνδυνα περιβάλλοντα και αθλητές.

Αναλυτική Παρουσίαση του έργου στην ιστοσελίδα του Διαγωνσμού Ανοιχτών Τεχνολογιών

## Αναλυτικότερα...
Φορετή συσκευή καρπού χειρός σε μορφή ρολογιού, με δυνατότητες
1. αυτόματης ανίχνευσης επικίνδυνων για την ζωή καταστάσεων στις οποίες ο κάτοχος της συσκευής χρειάζεται βοήθεια και 
2. άμεσης ειδοποίησης / αποστολής αιτήματος για βοήθεια, σε προεπιλεγμένους τηλεφωνικούς αριθμούς 
    - είτε αυτοματοποιημένα 
    - είτε χειροκίνητα (πάτημα κουμπιού από τον χρήστη)

Η αυτόματη ανίχνευση επικίνδυνων για την ζωή καταστάσεων γίνεται με την αξιοποίηση των αισθητήρων της συσκευής, οι οποίοι είναι προγραμματισμένοι να πραγματοποιούν σε πραγματικό χρόνο μετρήσεις ζωτικών λειτουργιών του κατόχου (καρδιακού ρυθμού, επιπέδου οξυγόνου στο αίμα, κλπ) καθώς και πιθανών ατυχημάτων (πτώσεων, συγκρούσεων, κλπ).

Στην περίπτωση που οι αισθητήρες ανιχνεύουν κάποια προβληματική κατάσταση, υπάρχει ένα περιθώριο 15 δευτερολέπτων στο οποίο ο χρήστης θα λαμβάνει ηχητική ειδοποίηση και έχει τη δυνατότητα να ακυρώσει το αίτημα για βοήθεια. Αν δεν υπάρξει ακύρωση, η συσκευή στέλνει εντολή στο κινητό τηλέφωνο με το οποίο είναι συνδεδεμένη το οποίο με τη σειρά του
1. στέλνει μήνυμα με τη θέση του κατόχου και 
2. καλεί συγκεκριμένο αριθμό σε ανοιχτή ακρόαση

Η συσκευή διαθέτει οθόνη OLED για την εμφάνιση δεδομένων σε πραγματικό χρόνο.


## Γιατί; Σε ποιους απευθύνεται; Ποιά ανάγκη έρχεται να καλύψει;
Οι υπάρχουσες λύσεις (πχ κινητό) είτε δεν είναι γρήγορα διαθέσιμες σε περίπτωση άμεσης ανάγκης, είτε δεν έχουν την ικανότητα να ανιχνεύσουν τέτοιες καταστάσεις.

Η συσκευή μας απευθύνεται στις παρακάτω ομάδες:
- Ηλικιωμένους – Ιδιαίτερα όσους ζουν μόνοι τους ή αντιμετωπίζουν προβλήματα υγείας, όπως καρδιαγγειακά νοσήματα ή αυξημένο κίνδυνο πτώσεων.
- Άτομα με χρόνιες παθήσεις – Π.χ. καρδιοπαθείς, διαβητικούς, άτομα με αναπνευστικά προβλήματα που χρειάζονται συνεχή παρακολούθηση.
- Άτομα με αναπηρίες ή κινητικές δυσκολίες – Για άμεση βοήθεια σε περιπτώσεις πτώσεων ή επειγόντων περιστατικών.
- Εργαζόμενους σε επικίνδυνες εργασίες – Π.χ. οικοδόμοι, εργάτες σε εργοτάξια, τεχνικοί σε απομονωμένα περιβάλλοντα, που μπορεί να χρειαστούν άμεση βοήθεια σε περίπτωση ατυχήματος.
- Αθλητές και outdoor enthusiasts – Π.χ. δρομείς, ορειβάτες, ποδηλάτες, που μπορεί να βρεθούν σε απομονωμένα μέρη και να χρειαστούν βοήθεια.
- Παιδιά και ευάλωτες ομάδες – Μπορεί να λειτουργήσει ως ένα έξυπνο κουμπί πανικού για γονείς που θέλουν να προστατεύσουν τα παιδιά τους.

## Λίστα προτεινόμενου εξοπλισμού 
Η συσκευή μας αποτελείται
- τον μικροελεγκτή ESP32-C3 single-core Wi-Fi and Bluetooth 5 (LE), βασισμένο σε ανοιχτή αρχιτεκτονική RISC-V
- ένα επιταχυνσιόμετρο & γυροσκόπιο (Triple Axis Gyroscope & Accelerometer IMU - MPU6050) για παρακολούθηση κίνησης
- εναν αισθητήρα (DFRobot Heart Rate & Oximeter Sensor V2.0 - MAX30102) για παρακολούθηση καρδιακού ρυθμού και επιπέδων οξυγόνου στο αίμα
- ένα Real Time Clock - RTC DS3231 για ακριβή μέτρηση χρόνου.
- έναν αισθητήρα θερμοκρασίας, υγασίας και πίεσης BME280
- μία οθόνη OLED Display 1.3" 128×64 - I2C
- μία μπαταρία (Polymer Lithium Ion Battery - 3.7v 600mAh)
- ένα κουμπί ενεργοποίησης (ημι-αυτόματη λειτουργία)

Η παραπάνω κατασκευή ενσωματώθηκε σε θήκη που εκτυπώθηκε από τον 3D printer του σχολείου μας

Ενδεικτικό κόστος: 50-60 €

## Αρχιτεκτονική 
![ESP32-κλικ-βοήθειας](https://github.com/user-attachments/assets/3d592ad2-ad95-4963-ae25-259a69ae8522)

## Τελικά Παραδοτέα
Μετά την ολοκλήρωση της εργασίας μας έχουμε δημιουργήσει
- μία φορετή συσκευή καρπού χειρός, με δυνατότητα αυτόματης ανίχνευσης επικίνδυνων για την ζωή καταστάσεων (πτώση, υψηλή πίεση, χαμηλό οξυγόνο, κλπ) και άμεσης ειδοποίησης / αποστολής αιτήματος για βοήθεια σε συνεργασία με το κινητό τηλέφωνο του χρήστη, είτε πλήρως αυτοματοποιημένα, είτε χειροκίνητα (πάτημα κουμπιού από τον χρήστη)
- δύο εφαρμογές ανοιχτού κώδικα διαθέσιμος στο αποθετήριο GitHub του έργου
- 3d σχέδια έτοιμα προς εκτύπωση όλων των θηκών διαθέσιμο στο αποθετήριο GitHub του έργου
- εργασία με τίτλο “Κλικ βοήθειας: Δημιουργώντας φορητές συσκευές άμεσης κλήσης για βοήθεια με Τεχνολογίες Ανοιχτής Αρχιτεκτονικής” που παρουσιάστηκε στο 17ο Μαθητικό Συνέδριο Πληροφορικής Κεντρικής Μακεδονίας

## Εκπαιδευτικοί Στόχοι του έργου
Το εκπαιδευτικό μας πρόγραμμα θα βοηθήσει τους/τις μαθητές/τριες που θα εμπλακούν να αναπτύξουν γνώσεις, δεξιότητες και στάσεις, μέσα από μία βιωματική και συνεργατική διαδικασία στο πλαίσιο της οποίας θα επιχειρήσουν να δώσουν λύσεις σε αυθεντικά προβλήματα, αξιοποιώντας τεχνολογίες ανοιχτής αρχιτεκτονικής.

Ειδικότερα οι στόχοι του εκπαιδευτικού προγράμματος
- η ευαισθητοποίηση των μαθητών/τριών σε θέματα υγείας και ασφάλειας ευάλωτων ομάδων, να κατανόηση των κινδύνων για την υγεία των ομάδων αυτών και να η ανάδειξη της σημασίας της πρόληψης και της άμεσης αντίδρασης σε έκτακτες καταστάσεις.
- η κατανόηση βασικών αρχών βιοϊατρικής τεχνολογίας και η εξοικείωση με τη μέτρηση και ανάλυση ζωτικών λειτουργιών
- η αναγνώριση επικίνδυνων καταστάσεων και η ανάπτυξη αλγορίθμων ανίχνευσης κρίσεων.
- η εξοικείωση με ηθικά και κοινωνικά ζητήματα και ειδικότερα με θέματα προσωπικών δεδομένων, ιδιωτικότητας και ευθύνης στη χρήση τέτοιων τεχνολογιών.
- η ανάπτυξη συνεργασίας και διαχείρισης έργου και η καλλιέργεια δεξιοτήτων συνεργασίας μέσα από την ομαδική εργασία για την υλοποίηση του προγράμματος
- η γνωριμία και ο πειραματισμός με ανοιχτές τεχνολογίες, εργαλεία και εξοπλισμό και ο σχεδιασμός εύκολα επαναχρησιμοποιήσιμων, ανοιχτών και χαμηλού κόστους λύσεων που θα συμβάλλουν στην βελτίωση της ασφάλειας των ομάδων στις οποίες απευθύνεται το έργο
- η επαφή και η κατανόηση των ανοιχτών τεχνολογιών, εργαλείων και τον εξοπλισμού και γενικότερα της φιλοσοφίας της ανοιχτότητας και του θετικού αντίκτυπου που μπορεί να έχει στην οικονομία και στην κοινωνία

